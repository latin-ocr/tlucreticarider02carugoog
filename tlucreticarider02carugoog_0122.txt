II

25 lampadas igniferas manibus retinentia dextris,
lumina 'nocturnis epulis ut suppeditentur,
nec domus argento fulgenti auroque renidet,
nec citharae reboant laqueata aurataque tecta,
cum tamen inter se prostrati in gramine molli

30 propter aquaerivum sub ramis arboris altae
non magnis opibus iucunde corpora curant,
praesertim cum tempestas adridet et anni
tempora conspergunt viridantis floribus herbas.
nec calidae citius decedunt corpore febres,

35 textilibus si in picturis ostroque rubenti
iacteris, quam siin plebeia veste cubandumst.
quapropter quoniam nil nostro in corpore gazae
proliciunt neque nobilitas nec gloria regui,
quod superest, animo quoque nil prodesse putandum:

40 si non forte tuas legiones per loca campi
fervere cum videaS, belli simulacra cientis,
subsidiis magnis et equom vi constabilitas,
ornatas armis pariter pariterque animatas,

⁴*

43α fervere cum videas classem lateque vagari,

ί his tibi tum rebus timefactae religiones
45 effugiunt animo pavide, mortisque timores
tum vacuum pectus lincunt curaque solutum.
quod si ridicula haec ludibriaque esse videmus,
re veraque metus hominum curaeque sequaces
nec metuunt sonitus armorum nec fera tela

no audacterque inter reges rerumque potentis
versantur neque fulgorem reverentur ab auro
nec clarum vestis splendorem purpureai,
quid dubitas quin omni’ sit haec rationi' potestas?
omnis cum intenebris praesertim vita laboret:

55 nam veluti pueri trepidant atque omnia caecis
in tenebris metuunt, sic nos in luce timemus
interdum, nilo quae sunt metuenda magis quam
quae pueri intenebris pavitant finguntque futura.
huno igitur terrorem animi tenebrasque necessest
Lecturus. sd Brieger. 3

 

